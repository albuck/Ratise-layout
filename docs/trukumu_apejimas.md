[Į pradžią](../README.md)

LEK „RATISĖ“ IŠDĖSTYMO TRŪKUMAI IR JŲ APĖJIMO BŪDAI
------------------------------------------

1. __Įprastinėje Windows'ams pritaikytoje klaviatūroje tėra tik vienas trečiojo lygio įjungimo mygtukas ‘AltGr’ (dešinysis Alt)__. _Windows_ aplinkoje trečiasis lygis kaire ranka pasiekiamas spaudžiant ‘Alt+Ctrl’ (‘Alt+Vald’). Tai nėra labai patogu. Bet pasinaudojus papildomomis programinėmis priemonėmis, tokiomis kaip ‘KeyTweak’, galima ‘AltGr’ veikimą priskirti kokiam kitam kairėje esančiam mygtukui. _Linux_ ir _Haiku_ aplinkose tai galima padaryti klaviatūros išdėstymo nustatymuose. _MacOS_ aplinkoje gali būti pravartu susikeisti __⌘__ (Command, Cmd) ir __⌥__ (Option, Opt, Alt) vietomis, kad būtų galima jungti trečią lygį nykščiais patogiau.

2. __Mygtukai Z, X, C, V bei kiti yra neįprastoje vietoje, kas kartais nepatogu naudoti juos įprastiems klaviatūros raktams__.
 + _Windows_ aplinkoje visi klaviatūros raktai veiks taip kaip ir QWERTY išdėstyme.
 + _MacOS_ aplinkoje klaviatūros raktai veiks kaip Ratisė išdėstyme, išskyrus lietuviškų raidžių mygtukus __Ū Ė Ų Ę Į Ą Š__, kurie veiks kaip __Q W Z X C V F__.
 + _Linux_ aplinkoje šitokia automatinė pakaita neveikia (be papildomų priemonių), visi klaviatūros raktai veiks kaip Ratisės išdėstyme. Linux'e taip pat (be įprastų ‘Ctrl+C’ ir ‘Ctrl+V’ naujose vietose) galima naudoti nurašymui ‘Ctrl+Ins’ ir įrašymui ‘Shift+Ins’.
 + _Haiku_ aplinkoje galima naudoti papildomą klaviatūros raktų suderinamumo išdėstymą (yra pridėtas, raktų išdėstymas kaip MacOS pakaitai) ar kitą kokį įsidiegus papildomą priemonę "Keymap Switcher".

3. __Mygtukai X, H ir Q nėra labai patogioje vietoje, nes kairiosios rankos smiliui tenka dažnokai kartu su jais iškart spaudelioti A, O__, ypatingai tai pastebima spausdinant angliškai, kur _h_ yra dažna raidė. Čia gali pagelbėti ypatingas šių raidžių rinkimo būdas: jei kairiosios rankos smilius renka __H__ ar __X__, tai __O__, __A__ renka pasislinkęs dešiniau kairiosios rankos didysis pirštas (taip spaudeliojant _Ratisės_ našumas turėtų prilygti angliškų _Dvorak_ ir _Colemak_ išdėstymų našumui angliškame grožiniame tekste).
