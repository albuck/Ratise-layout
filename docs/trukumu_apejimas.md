
# RATISĖS IŠDĖSTYMO TRŪKUMAI IR JŲ APĖJIMO BŪDAI

![Ratisės išdėstymo klaviatūra](images/ratise.png)

1. __Įprastinėje Windows'ams pritaikytoje klaviatūroje tėra tik vienas trečiojo lygio įjungimo mygtukas ‘AltGr’__.
 + _Windows_ aplinkoje trečiasis lygis kaire ranka pasiekiamas spaudžiant ‘Alt+Ctrl’ (‘Alt+Vald’). Tai nėra labai patogu. Bet pasinaudojus papildomomis priemonėmis, tokiomis kaip [KeyTweak](https://keytweak.en.softonic.com/download) ar [SharpKeys](https://github.com/randyrants/sharpkeys), galima ‘AltGr’ veikimą priskirti kairiajam ‘Alt’, o šio ‘Alt’ veikimą priskirti ‘Win’ mygtukui, o ‘Win’ mygtuko veikimą priskirti dešinėje esančiam ‘Menu‘ mygtukui ar panašiai.
 + _Linux_ aplinkose perpaskirti valdymo mygtukų reikšmę galima klaviatūros išdėstymo nustatymuose.
 + _MacOS_ aplinkoje gali būti pravartu susikeisti __⌘__ (Command, Cmd) ir __⌥__ (Option, Opt, Alt) vietomis, kad būtų galima jungti trečią lygį nykščiais patogiau.
 + _Haiku_ aplinkoje ‘Alt’ ir ‘AltGr’ veikia kaip trečio lygio mygtukas ‘Option’ (nustatymuose keičiama).

2. __Mygtukai Z, X, C, V bei kiti yra neįprastoje vietoje, kas kartais nepatogu naudoti juos įprastiems klaviatūros raktams__.
 + _Windows_ aplinkoje visi klaviatūros raktai veiks taip kaip ir QWERTY išdėstyme.
 + _MacOS_ aplinkoje klaviatūros raktai veiks kaip jie yra Ratisės išdėstyme, išskyrus lietuviškų raidžių mygtukus __Ū Ė Ų Ę Į Ą Š__, kurie veiks atitinkamai kaip __Q W Z X C V F__.
 + _Linux_ aplinkoje visi klaviatūros raktai veikia kaip jie yra išdėstyme. Linux'e taip pat (be įprastų ‘Ctrl+X’, ‘Ctrl+C’ ar ‘Ctrl+V’ naujose vietose) galima naudoti iškirpimui ‘Shift+Del’, nurašymui ‘Ctrl+Ins’ ir įrašymui ‘Shift+Ins’. O naudojant papildomą programėlę [Autokey](https://github.com/autokey/autokey/wiki/About), galima _Cut_, _Copy_ ir _Paste_ veikimą priskirti dar ir kitiems mygtukams ar jų deriniams (pvz.: _Cut_ — ‘Ctrl+ę’, _Copy_ — ‘Ctrl+į’, _Paste_ — ‘Ctrl+ą’).
 + _Haiku_ aplinkoje galima naudoti papildomą klaviatūros raktų suderinamumo išdėstymą (yra pridėtas, išdėstymas kaip ir _MacOS_ pakaitinis) ar kitą kokį, įsidiegus papildomą priemonę „Keymap Switcher“.
 + __Pastaba__: su kai kuria skaitmenine įranga šitokie pakeitimai gali nesuveikti (pastebėta tokių dalykų Windows ir Linux aplinkose).

3. __Mygtukai X, H ir Q nėra labai patogioje vietoje, nes kairiosios rankos smiliui tenka kartu su jais iškart spaudelioti A, O__, ypatingai tai pastebima spausdinant angliškai, kur _H_ yra dažna raidė. Čia gali pagelbėti ypatingas šių raidžių rinkimo būdas: jei kairiosios rankos smilius renka __H__ ar __X__, tai __O__, __A__ renka pasislinkęs dešiniau kairiosios rankos didysis pirštas.

4. __Saviški trūkumai__ atsiras karts nuo karto kokiam vartotojui, kad koks dažniau jam reikalingas ženklas nėra „po ranka“, taigi, čia ir sprendimas būtų saviškas: pasikeisti pačiam kokį jam nereikalingą ženklą trečiame lygyje į jam reikalingą, sakykim, kai kam, kas nerašo lenkiškai ir dzūkiškai (ar net senlietuviškai), bus patogiau rinkti nuošimčius, jei jis vietoje ‘ł’ įsidės ‘%’ ir panašiai.

__Priedas:__ [QWERTY ir Ratisės išdėstymas viename paveikslėlyje](images/qwerty-ratise.png)

----------------------------------------------

+ [Toliau](spaud_daznis.md)
+ [Į pradžią](../README.md)

