
# KIRČIUOTŲ RAIDŽIŲ ĮVEDIMO YPATUMAI

_Ratisės išdėstymas leidžia įvesti kirčiuotas raides keliais būdais. Skirtingais atvejais gali būti parankesni skirtingi kirčiuotų raidžių įvedimo būdai, turintys savo privalumų ir trūkumų._

Lietuviškos kirčiuotos raidės:

<img src="images/kirciuotos-lt-raides.svg" width=75% alt="Lietuviškos kirčiuotos raidės">

## 1. Kirčiuotų raidžių įvedimas tęsties mygtukais

Apie raidžių įvedimą tęsties mygtukais skaitykite: [Tęsties mygtukai ir jais įvedami ženklai](ratises-testies-mygtukai.md).

Šiuo būdu gaunamos raidės su visais taisyklingai atvaizduojamais kirčiais. Deja, dėl to, kad ypatingosios lietuviškos kirčiuotos raidės neįtrauktos į Unikodo standartą, jos gali būti matomos tik naudojant tam skirtus spaudmenis (šriftus), pavyzdžiui: ‘Vytis’, ‘Palemonas’.

```
Àà Áá Ãã

  (†)

Èè Éé Ẽẽ

  (†)

  (†)

Ì Í Ĩ (†)

  (†)

Ýý Ỹỹ

  (†)

  Ññ  (†)

Òò Óó Õõ

Ùù Úú Ũũ

  (†)

  (†)
```

† __Pastabos:__

- Ypatingosios lietuviškos kirčiuotos raidės, esančios asmeninėje spaudmenų srityje, bus matomos tik kai jos yra tenais tuose spaudmenyse:

<img src="images/ypatingos-lt-raides.svg" width=75% alt="Neįtrauktos į Unikodą lietuviškos kirčiuotos raidės">

- Šios 35 (iš 68) kirčiuotos lietuviškos raidės, deja, dar nėra įtrauktos į Unikodą.

- Lietuviškomis priegaidėmis kirčiuotos ir taisyklingai atvaizduojamos (su priegaidės ženklu virš taško) mažosios ‘i’, esančios tik tam skirtuose spaudmenyse,  renkamos spaudžiant __H__ mygtuką vietoje __I__  mygtuko, kuriuo renkamos spaudmenyse įprastai esančios: _ì, í, ĩ_. Toks ypatingas kirčiuotų raidžių rinkimas galioja tik mažosioms ‘i’ raidėms.

## 2. Kirčiuotų raidžių gavimas uždėtiniais priegaidžių ženkleliais

Lietuviškų priegaidžių uždėtiniai ženkleliai yra mygtukų __X__, __H__, __Q__ trečiajame lygyje, ir yra uždedami ant prieš tai įvestos raidės. Tokius uždėtinius ženklelius turi daugumas šiuolaikinių spaudmenų.

Uždėtinių ženklelių atvaizdavimo kokybė įvairuoja nuo skirtingų spaudmenų ir skirtingos skaitmeninės įrangos: kartais ji puiki, o kartais uždėtinis ženklelis gali būti paslinktas į šoną, ar uždėtas per aukštai, ar per žemai ir ant jau esančio kito uždėtinio ir priklausančio tai raidei ženklelio (taško, brūkšnio), kartais net, uždėtinis ženklelis gali būti klaidingai nukeltas ant kito šalia esančio rašmens.

```
Àà Áá Ãã

Ą́ą́ Ą̃ą̃

Èè Éé Ẽẽ

Ę́ę́ Ę̃ę̃

Ė́ė́ Ė̃ė̃ (Ė̇́ė̇́ Ė̇̃ė̇̃, Ė́ė́ Ė̃ė̃) (‡)

Ìì Íí Ĩĩ (i̇̀ i̇́ i̇̃, ı̇̀ ı̇́ ı̇̃) (‡)

Į́į́ Į̃į̃ (į̇́, į̇̃) (‡)

Ýý Ỹỹ

J̃j̃ (j̇̃) (‡)

L̃l̃ M̃m̃ Ññ R̃r̃

Òò Óó Õõ

Ùù Úú Ũũ

Ų́ų́ Ų̃ų̃

Ū́ū́ Ū̃ū̃ (Ū̄́ū̄́ Ū̄̃ū̄̃, Ū́ū́ Ū̃ū̃) (‡)
```
‡ __Pastaba:__ skliaustuose yra kirčiuotos raidės su papildomu uždėtiniu tašku ar brūkšniu, ant raidžių be uždėtinių ženklelių ar su jais. Kartais, priklausomai nuo spaudmenų ir skaitmeninės įrangos, vienas kuris (arba nei vienas) iš jų gali būti taisyklingai atvaizduojamas. Pačios jautriausios tokiems kirčių atvaizdavimo netolygumams yra ‘Ėė’ ir ‘Ūū’ raidės: dingus taškui ar brūkšniui — jos pavirsta kitomis raidėmis, o tai jau yra rašybos klaida!

## 3. Kirčiavimas pridedant šalia raidės atskirus priegaidžių ženklus: ``` `, ´, ˜ ar ~```

Tai yra netaisyklingas kirčių dėjimo būdas, visgi, kartais gali būti vienintelis galimas.

```
A`a` A´a´ A˜a˜

Ą´ą´ Ą˜ą˜

E`e` E´e´ E˜e˜

Ę´ę´ Ę˜ę˜

Ė´ė´ Ė˜ė˜

I`i` I´i´ I˜i˜

Į´į´ Į˜į˜

Y´y´ Y˜y˜

J˜j˜

L˜l˜ M˜m˜ N˜n˜ R˜r˜

O`o` O´o´ O˜o˜

U`u` U´u´ U˜u˜

Ų´ų´ Ų˜ų˜

Ū´ū´ Ū˜ū˜
```


---------------------------------------------------------------------------------------------------

[Sudurtinis ženklų įvedimas](sudurtinis-zenklu-ivedimas.md)

[Į pradžią](../README.md)
