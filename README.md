[Read in English](README_eng.md)

-----------------------------------------------
# LIETUVIŠKAS ERGONOMIŠKAS KLAVIATŪROS IŠDĖSTYMAS „RATISĖ“

Laida 2.0

__Lietuviškas ergonomiškas klaviatūros spausdinamųjų ženklų išdėstymas „Ratìsė“__ yra skirtas patogiam lietuviško teksto rinkimui klaviatūra (spaudynu) visais pirštais, taip vadinamu „akluoju“ būdu, tai yra spausdinant klaviatūra visais pirštais apčiuopomis, nežiūrint. Taip pat išdėstymas leidžia patogiai rinkti tekstus anglų kalba, programavimo kalbomis bei įvesti ypatingas kitų kalbų raides bei kitokius reikalingus ženklus.

Kuriant „Ratisė“ išdėstymą buvo atsižvelgta į atskirų raidžių dažnumą, jų samplaikas bei eiliškumą lietuvių kalbos žodžiuose. Balsės ir priebalsės išskirtos skirtingoms rankoms. Dažnesniau naudojamos raidės ir ženklai užima patogesnes vietas išdėstyme, bei tenka pajėgesniems pirštams. Spausdinamieji ženklai dėstyti tvarkingai, kad išdėstymas būtų dar patogesnis ir lengviau įsimenamas.

 „Ratisė“ pavadinimas kyla iš pačio išdėstymo: spaudžiant paeiliui pakaitomis skirtingų rankų pirštais pagrindinių padėčių mygtukus, pradedant dešiniuoju smiliumi.

Kairės ir dešinės rankos pirštų pagrindinės padėtys atitinkamai yra:

uei**a**-**r**tsp (paryškintos tenkančios rankų smiliams raidės)

Ratisės išdėstyme raidės ir kiti ženklai esti keturiuose lygiuose (neskaitant Didžiųjų raidžių lygio).

Kaip išdėstyti spausdinamieji ženklai (spaudaĩ) atskiruose lygiuose, žiūrėkite paveikslėliuose žemiau.


### Ratisės 1-sis lygis

— spausdinamasis ženklas įvedamas tiesiog paspaudus ant reikiamo mygtuko.

![Pirmasis lygis](docs/images/lek_ratise_1l.png)

+ Tarp mygtukų  ‘pabraukimas’ ir ‘lygu’ yra mygtukas su ilguoju brūkšniu, vadinamuoju ‘m’ ilgio brūkšniu (tai yra ‘m’ raidės pločio brūkšniu).


### Ratisės 2-sis lygis

— spausdinamasis ženklas įvedimui pasiekiamas papildomai kartu iš anksto spaudžiant ir _Antrojo lygio_ mygtuką ‘Shift’.

![Antrasis lygis](docs/images/lek_ratise_2l.png)

+ Brūkšnelio mygtuko antrajame lygyje yra pusilgis brūkšnys, vadinamasis ‘n’ ilgio brūkšnys. Kai kuriuose spaudmenyse (‘šriftuose’) klaidingai atvaizduojamas vienodo ilgumo su ilgesniu ‘m’ ilgio brūkšniu.


### Ratisės 3-sis lygis

— spausdinamasis ženklas įvedimui pasiekiamas papildomai kartu iš anksto spaudžiant ir _Trečiojo lygio_ mygtuką ‘AltGr’.

![Trečiasis lygis](docs/images/lek_ratise_3l.png)

+ Paveikslėlyje virš taškinių skrituliukų esantys ženkliukai yra ant raidžių dedami uždėtiniai ženkleliai (‘diakritikai’), tai — _lietùviškų príegaidžių uždėtìniai ženklẽliai_. Uždėtiniai ženkleliai įvedami papildomai iškart ant prieš tai įvestos ir norimos sukirčiuoti raidės.

+ Pastebėtina, kad brūkšnelio mygtukas trečiajame lygyje yra _nepertraukiamasis brūkšnelis_.

+ Trečiajame __P__ mygtuko lygyje yra tikrasis minuso ženklas, o trečiajame __Ž__ mygtuko lygyje — brūkšnelio‑minuso ženklas (tas pats ženklas kaip ir ne visose klaviatūrose būnančio brūkšnelio mygtuko pirmajame lygyje ženklas). Senesnėje skaitmeninėje įrangoje, pavyzdžiui senoje skaičiuotuvo programoje, tikrasis minuso ženklas gali būti neatpažintas, tada skaičiuodami naudokite senąjį brūkšnelį‑minusą vietoje jo; tas pats yra pasakytina ir apie ‘×’ bei ‘÷’ ženklus, kurių neatpažinimo atveju atitinkamai naudokite ‘\*’ bei ‘/’ mygtukus (pirmame lygyje).
 
+ [Ką daryti kai klaviatūroje yra tik vienas trečio lygio įjungimo mygtukas?!](docs/trukumu_apejimas.md)



### Ratisės 4-sis lygis

— spausdinamasis ženklas įvedimui pasiekiamas papildomai kartu iš anksto spaudžiant ir _Trečiojo lygio_ mygtuką su _Antrojo lygio_ mygtuku (‘AltGr+Vald’).

![Ketvirtasis lygis](docs/images/lek_ratise_4l.png)

+ Šičia gelzganai žymėti yra tęsties mygtukai (angliškai ‘Dead Keys’), apie juos skaitykite:
[Tęsties mygtukai](docs/testies_mygtukai.md)

+ Ketvirtajame __Ž__ mygtuko lygyje yra pusilgis brūkšnys (‘n’ ilgio brūkšnys).

+ Ant tarpo mygtuko užrašas ‘no’ reiškia, kad tai yra _nepertraukiamasis tarpas_ (tokia tarpo mygtuko reikšmė ketvirtajame lygyje).


### Ratisės Didžiųjų raidžių lygis

— spausdinamasis ženklas įvedimui pasiekiamas po Didžiųjų raidžių įvedimo mygtuko ‘CapsLock’ paspaudimo.

![Didžiųjų raidžių lygis](docs/images/lek_ratise_dl.png)

--------------------------------------------------------------------

Darybinis išdėstymo aprašas (angliškai): [txt](SPECIFICATIONS.txt)

+ _„Ratisė“ išdėstymo_ valdyklės yra prieinamos __Windows, MacOS, Linux (xkb), Haiku__ operacijų sistemoms:

[» Parsisiųsti Ratisės išdėstymą «](https://github.com/albuck/Ratise-layout/zipball/master)

--------------------------------------------------------------------

PAPILDYMAI:
-----------

[RATISĖ VIENAME PAVEIKSLĖLYJE](docs/lek_ratise.md)

[SPAUSDINIMO VISAIS PIRŠTAIS TVARKA](docs/spaud_tvarka.md)

[TĘSTIES MYGTUKAI](docs/testies_mygtukai.md)

[IŠDĖSTYMO TRŪKUMAI IR JŲ APĖJIMO BŪDAI](docs/trukumu_apejimas.md)

[RATISĖ IR QWERTY VIENAME PAVEIKSLĖLYJE](docs/ratise&qwerty.md)

[MYGTUKŲ SPAUDELIOJIMO DAŽNUMAI](docs/spaud_daznis.md)

[LIETUVIŠKŲ IŠDĖSTYMŲ NAŠUMO PALYGINIMAS](docs/palyginimas.md)

[SPAUSDINIMO PATOGUMAS, NAŠUMAS BEI SVEIKATA](docs/spaud_patoga.md)


## Papildomi išdėstymai:

[RATISĖS GERMANIŠKAS IŠDĖSTYMAS](docs/lek_ratise_germanic.md)

[RATISĖS LATVIŠKAS IŠDĖSTYMAS](docs/lek_ratise_latvian.md)

[RATISĖS KIRILICA IŠDĖSTYMAS](docs/lek_ratise_kirilica.md)


## Kitos naudingos nuorodos:

[Standartinė ergonomiška klaviatūra](https://albuck.github.io/SEL-keyboard/SKAITYK.html)

[Ergonomic Keyboard Reviews (angliškai)](http://xahlee.info/kbd/ergonomic_keyboards_index.html)

[Do-It-Yourself Keyboards (angliškai)](http://xahlee.info/kbd/diy_keyboards_index.html)
